<!doctype html><html lang="en"><head><meta charset="utf-8"><meta name="viewport" content="width=device-width,initial-scale=1,maximum-scale=1,user-scalable=no"><title>HET WEB VAN BETEKENIS - Mindfulness-Based Compassionate Living</title><meta name="description" content=""><meta property="og:title" content="HET WEB VAN BETEKENIS - Mindfulness-Based Compassionate Living"><meta property="og:description" content=""><meta property="og:type" content="article"><meta property="og:image" content="https://mbcl.org/uploads/Web_of_Meaning_Lent_Evd_B_28_01_2022_a9f4ab63e1.jpg"><meta property="og:url" content="https://mbcl.org/blog/het-web-van-betekenis"><link rel="canonical" href="https://mbcl.org/blog/het-web-van-betekenis"><link rel="ico" type="image/png" href="/favicon.ico"><link rel="stylesheet" href="/css/tailwind.css?v=1643728197674"><script src="/js/alpine.js?v=1643728197674" defer="defer"></script></head><body class="bg-primary flex flex-col min-h-screen touch-action-manipulation"><header x-data="{ mobileMenuOpen: false, scrolled: false }" @click.outside="mobileMenuOpen = false" @scroll.window="scrolled = window.pageYOffset > 0" :class="{ 'border-b-2': scrolled }" class="sticky top-0 z-50 border-secondary bg-primary text-secondary"><div class="xl:container mx-auto flex flex-wrap flex-row justify-between items-center py-3 px-6"><a href="/" class="flex block font-bold text-lg"><img width="57" height="32" class="inline-block h-8 my-auto" src="/img/logo2.png"> <span class="ml-2 my-auto">MBCL</span> </a><button @click="mobileMenuOpen = ! mobileMenuOpen" class="md:hidden relative w-10 h-10 bg-transparent focus:outline-none"><span class="sr-only">Open main menu</span><div class="block absolute w-5 left-1/2 top-1/2 transform -translate-x-1/2 -translate-y-1/2"><span aria-hidden="true" class="block absolute h-0.5 w-5 bg-current transform transition duration-400 ease-in-out" :class="{ 'rotate-45': mobileMenuOpen, '-translate-y-1.5': !mobileMenuOpen }"></span> <span aria-hidden="true" class="block absolute h-0.5 w-5 bg-current transform transition duration-400 ease-in-out" :class="{ 'opacity-0': mobileMenuOpen } "></span> <span aria-hidden="true" class="block absolute h-0.5 w-5 bg-current transform transition duration-400 ease-in-out" :class="{ '-rotate-45': mobileMenuOpen, 'translate-y-1.5': !mobileMenuOpen }"></span></div></button><nav class="top-16 left-0 md:top-0 z-20 md:flex flex-col md:flex-row md:space-x-6 font-semibold w-full md:w-auto bg-transparent pt-0 md:p-0" :class="{ 'flex': mobileMenuOpen, 'hidden': !mobileMenuOpen }"><a href="/about-mbcl" class="block py-1 md:my-auto hover:underline">About MBCL </a><a href="/offerings" class="block py-1 md:my-auto hover:underline">Offerings </a><a href="/calendar" class="block py-1 md:my-auto hover:underline">Calendar </a><a href="/about-me" class="block py-1 md:my-auto hover:underline">About me </a><a href="/blog" class="block py-1 md:my-auto hover:underline">Blog</a><div class="my-2 md: my-0 md:my-auto"><a class="px-2 py-1 bg-accent rounded-full" href="https://mbcl.nl/blog/het-web-van-betekenis"><span>NL</span>&nbsp;&#47;&nbsp;<span class="font-bold">EN</span></a></div></nav></div></header><img class="object-cover w-full h-40 sm:h-60 lg:h-80 xl:h-96" src="/uploads/australian_patterns_5x1_Evd_B_2018_99f44bd6f5.jpg"><main class="flex-1"><section class="bg-primary text-secondary text-base md:text-lg xl:text-xl"><div class="xl:container mx-auto px-5 py-10"><h1 class="text-2xl md:text-3xl xl:text-4xl">HET WEB VAN BETEKENIS</h1><span>Jan 28, 2022</span><div class="flex flex-col md:flex-row md:space-x-4"><div class="h-full md:w-1/3 flex flex-col"><img class="w-full h-full object-contain pt-4" src="/uploads/Web_of_Meaning_Lent_Evd_B_28_01_2022_a9f4ab63e1.jpg" alt="HET WEB VAN BETEKENIS"><div class="mx-auto"><div class="flex flex-row space-x-2"><a class="mt-4 px-6 py-2 inline-block rounded-full bg-accent text-secondary" href="https://www.linkedin.com/feed/update/urn:li:activity:6892815414372745217/" target="_self">Original post</a></div></div></div><div class="flex-1 content"><p>Wat een prachtig boek is “The Web of Meaning” van Jeremy Lent, een Brits-Amerikaans auteur en ecologisch denker (Profile books, 2021).</p><p>Lent beschrijft hoe wij sinds de wetenschappelijke revolutie in foutieve aannames zijn gaan geloven: reductionisme als enig betrouwbare weg tot kennis, scheiding tussen geest en lichaam, scheiding tussen mens en natuur, 'the selfish gene' (Dawkins) en vooruitgang door genadeloze competitie. Bovenal zijn we verblind geraakt door het geloof in de menselijke ‘superioriteit’, die ons het recht zou geven ‘minderwaardige’ wezens te overheersen en een groei-economie te legaliseren die ons op de rand van de afgrond heeft gebracht. De houdbaarheidsdatum van deze aannames is lang verstreken, we lijken hard op weg naar extinctie en ecocide.</p><p>Maar Lent is niet uit op 'doom and gloom'. Hij biedt juist een hoopvol perspectief. We kunnen inmiddels een beter, heilzamer verhaal vertellen, ondersteund door moderne wetenschappelijke inzichten van systeemdenken, evolutionaire biologie en cognitieve neurowetenschappen, èn door oude wijsheid van taoïsme, boeddhisme, neo-confucianisme en inheemse volkeren. Lent toont nieuwe draden in het web van betekenis, terwijl hij de existentiële vragen van alle tijden opnieuw onderzoekt: Wie ben ik? Waar ben ik? Wat ben ik? Hoe moet ik leven? Waarom ben ik?</p><p>Het nieuwe verhaal is niet gebaseerd op afscheiding en reductie, maar op verbinding en integratie. We zijn een samenspel van dierlijk en conceptueel bewustzijn in een dynamische dans van onderling afhankelijke organismen, gericht op samenleven in een harmonisch functionerend ecologisch systeem. Diversiteit en een gezonde mate van competitie staan ten dienste van het grotere geheel, maar ieder kan pas werkelijk tot bloei komen wanneer het geheel bloeit. We kunnen het oude, levensgevaarlijke verhaal vervangen door een nieuw, levensbevestigend verhaal dat een ecologische samenleving ondersteunt en de mens, als betekenis gevende soort, terugplaatst in de natuur in plaats van erbuiten. “Ultimately, it is the quality of engagement that resonates throughout the web… What is the sacred and precious strand that you will weave?”</p><p>Voor wie geïnteresseerd is in de bredere wetenschappelijke context van het werken met mindfulness en compassie beveel ik dit boek van harte aan. Het geeft een panoramisch zicht op waar we als menselijke soort vandaan komen, wie we zijn en wie we zouden kunnen worden, net als de bestsellers van Yuval Noah Harari. Ik vond Harari's beschrijving van onze geschiedenis briljant (Sapiens), maar haakte af bij de kille sciencefiction-achtige beschouwingen over onze toekomst (Homo Deus). Dan voelt het lezen van Lent als thuiskomen. Ik merk de warme betrokkenheid en de inspiratie van de pas overleden Thich Nhat Hanh, die sprak over &quot;inter-being&quot; en “practice until you recognize your presence in everyone else.”</p><p>Het boek als geheel biedt een onvervangbare leeservaring. Voor een samenvatting van de auteur zelf <a href="https://www.jeremylent.com/explore-web-of-meaning.html" target="_blank" rel="noopener noreferrer">klik hier.</a></p></div></div></div></section></main><footer class="bg-primary text-secondary text-center"><div class="xl:container xl:mx-auto text-sm py-2 px-4">&copy; 2012 - 2022, Erik van den Brink. All Rights Reserved.</div></footer></body></html>